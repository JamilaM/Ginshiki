[{"categories":["Iyali"],"contents":"A zahirin gaskiya, al\u0026rsquo;ummarmu ta Hausawa tana buƙatar a faɗakar da ita cewa, bai kamata a ce kullum idan mutum zai je duba marar lafiya ya tattaro masa kayan alatu ya kai masa ba; kamata ya yi ya je masa da wasu ƴan kuɗaɗe saboda a mafi yawan lokuta za ka samu ana jinyar mutum a asibiti amma babu ko kudin sayan magani.\nSaboda wannan, ya kamata jama\u0026rsquo;a su ɗauki darasi. Wani mutumin za ka samu, idan yana cikin yanayi na jinya, masu zuwa masa dubiya sun tara masa abubuwan da shi ba zai ma iya ci ba. Sai dai kawai waɗanda suke masa jinyar su riƙa ci saboda kar ya lalace, alhali kuma a can gefe sai gwagwarmaya ake yi wajen samo wasu kuɗaɗe na sayo magani ko allurai ko kuma kuɗin tiyata—wanda samun wannan kuɗi yana da wahala a cikin lokacin da ake buƙata.\nA irin wannan lokacin da ake cikin wata marra irin ta matsi da rashin kudi, ba kowa ne zai iya samun kudin da zai iya biyan abubuwan kamar su tiyata ba. Wani mutumin ko kuɗin abinci—abin da dole sai da shi za a rayu—ba shi da shi, balle sutura ko wani abin more rayuwa. To ka ga idan haka ta faru kuwa ai an sami matsala, kuma yin jinya zai matuƙar ba shi baƙar wahala.\nA saboda haka ake ƙira ga duk mai karanta wannan rubutu da ya yi iya bakin ƙoƙarinsa wajen duba yanayin wanda zai je dubawa idan ba shi da lafiya. Idan mutumin ba mai ƙarfi ba ne (watau idan talaka ne marar kuɗi) kuma ba shi da masu taimakonsa ta fuskar ɗaukar ɗawainiyar jinyarsa, to sai ka yi kokari wajen neman wasu ƴan kuɗaɗen domin a danƙa masa, ba wai a tattaro kayan alatu da ko sha ba zai iya ba.\nSannan, ko wani ɗan\u0026rsquo;uwanka ko abokinka ne ka ga zai je duba marar lafiya, ya kamata ka faɗakar da shi game da wannan, saboda akwai majinyata da yawa da suka fi buƙatar kuɗi sosai sama da wasu kayayyakin alatu ko na abinci.\nAmma sai dai idan aka lura cewa majinyacin ba shi da buƙatar kuɗi, to babu laifi don an kai masa kayan abinci ko na alatu saboda kyautatawa da kuma nuna damuwa a kan majinyacin da mai yi masa jinyar.\n","permalink":"https://ginshiki.com/kyautar-mara-lafiya/","tags":["talauci","rashin lafiya",""],"title":"Me Ya Kamata A Kai Wa Marar Lafiyan Da Yake Fama Da Talauci Yayin Dubiya?"},{"categories":["Sanaa"],"contents":"A wani yunƙuri na rage tasirin illar annobar coronavirus, gwamnatin Najeriya ta bude wani sabon tsari na sauƙaƙa wa ƙananan kamfanunnuwa da ƴan kasuwa ta hanyar yi musu rijistar kasuwancinsu a kyauta saboda samun damar karɓar tallafin haɓaka kasuwancinsu daga hannun gwamnatin\nHukumar da ke lura da rijistar kamfanunnuwa a Najeriya (watau Corporate Affairs Commission, CAC, a Turance) ita ta bayyana haka a shafinta na yanar gizo a ranar Litinin da ta gabata\nGwamnatin ta kuma amince wa hukumar ta CAC da ta yi wa kamfanunnuwa ko cibiyoyin kasuwanci guda 6,606 rijista a kowace jiha a faɗin Najeriya in ban da Jihar Abia, wacce za a yi wa cibiyoyin kasuwanci guda 7,906 da Legas wacce za a yi wa guda 9,084 da kuma Kano wacce za ta samu guda 8,406.\nA saboda haka, gwamantin tana ƙira ga ƙanana da matsakaitan ƴan kasuwa da kuma mata ƴan kasuwa da su yi amfani da wannan babbar damar, wacce mai yiwuwa ba za a sake samun irinta ba, wajen hukumantar da kasuwancinsu a sauƙaƙe ba tare da biyan ko sisi ba.\nA yanzu haka, hukumar ta CAC ta shirya tsaf don tantance buƙatun da jama\u0026rsquo;a za su miƙa mata don yin wannan rijistar. Baya ga haka, sunaye da kuma yadda za a tuntuɓi jami\u0026rsquo;an da hukumar ta zaɓa don karɓar buƙatun masu neman rijistar za a iya samunsu a kan shafin intanet mai adireshin www.cac.gov.ng.\nMe ake buƙata mutum ya gabatar kafin a yi masa rijistar?\nAna so mutum ya zabi sunaye guda uku ga wanda ke son yin rijistar kamfaninsa, wanda a cikinsu ne za a zaɓi suna guda ɗaya. Sannan za a iya zaɓar sunan ne kawai idan babu wanda ke amfani da shi a matsayin kamfani mai rijista.\nBayan wannan, akwai buƙatar mutum ya ba da adireshi na gida ko na kamfani\nAna buƙatar mutum ya faɗi irin kasuwancin da yake so ya yi kamar ɗinki, faci, ko kanikanci ko duk irin sana\u0026rsquo;ar da yake yi\nAna buƙatar hoto guda biyu da lambar waya da kuma adireshin imel idan mutum yana da shi\nAna kuma buƙatar katin sheda, kamar (a) katin ɗan ƙasa, ko (b) na lasisin tuƙi, ko (c) fasfo, ko kuma (d) katin zaɓe.\nZa a rufe wannan garaɓasa ne a watan Disamba. Saboda a hanzarta domin yin rijistar.\n","permalink":"https://ginshiki.com/yanzu-zaku-iya-rajistar-kasuwanci-kyauta/","tags":["kasuwanci","sana'a","rajista"],"title":"Yanzu Zaku Iya Rajistar Kasuwancinku a Kyauta a Nijeriya"},{"categories":["Damarmaki"],"contents":"Ma\u0026rsquo;aikatar Ilimin Najeriya ƙarƙashin jagorancin babban ministanta, Malam Adamu Adamu, tana sanar wa ƴan Najeriya cewa an buɗe ƙofar fara miƙa buƙatar neman ɗaukar nauyin karatu (watau scholarship a Turance) zuwa wasu ƙasashen duniya ƙarƙashin wata yarjejeniya da gwamnati tarayya ta yi da ƙasashen.\nBisa wannan, ga wasu muhimman abubuwa da ya kamata mai sha\u0026rsquo;awar neman wannan abu ya sani:\nI. Mutum zai iya buƙatar a tura shi Rasha, Morocco, Algeriya, Hungary, Misra, Tunisia ko Romania don karatun digiri na farko\nII. Sannan mutumin da zai je digiri na biyu ko na uku, zai iya miƙa buƙatar a tura shi Rasha (ga wanda ya yi digirinsa na farko a Rasha ɗin), China, Hungary, Serbia ko Mexico\nIII. Duk wanda yake ganin ya cika sharuɗɗan samun wannan dama, ana buƙatar:\na. Ya shiga shafin intanet na ma\u0026rsquo;aikatar ilimin a wannan adireshi sannan ya latsa inda aka rubuta \u0026ldquo;Federal Scholarship Board\u0026rdquo;\nb. Ya karanta dukkan sharuɗɗan da ake bukata sannan ya cika wani fom da zai samu a kan shafin\nc. Sannan ya cire fom ɗin da ya cika ta hanyar amfani da firinta (watau ya yi \u0026ldquo;printing\u0026rdquo;)\nd. Ga masu son yin digiri na farko, kafin mutum ya cike fom ɗin, ya tabbatar yana da satifiket na WAEC wanda yake da babban giredi (A ko B) a ƙalla guda biyar a darussan da ya rubuta jarabawarsu kuma suke da alaƙa da abin da yake son karantawa (a cikinsu kuma dole a sami Mathematics da English)\ne. Ga masu son yin digiri na biyu (master\u0026rsquo;s) ko digirin digirgir (PhD), dole mutum ya kasance samakon gama digirinsa na farko ya kai matakin \u0026ldquo;first class\u0026rdquo; ko kuma \u0026ldquo;upper second class\u0026rdquo;, sannan dole sai yana da satifiket ɗin bautar ƙasa (NYSC).\nYa kamata a san cewa waɗanda suka yi nasarar samun wannan dama ce kawai ma\u0026rsquo;aikatar Ilimi za ta tuntuɓa domin tantancewa.\nBayan haka, lokacin cike wannan fom ɗin, akwai wasu takardu, (kamar su fasfo, katin ɗan ƙasa da sauransu) waɗana ake so mutum ya mallake su.\n","permalink":"https://ginshiki.com/daukan-nauyin-karatu-kasar-waje/","tags":["karatu","damarmaki",""],"title":"Ma'aikatar Ilimi Za Ta Fara Ɗaukar Nauyin Karatun Ƴan Najeriya A Ƙasar Waje"},{"categories":["Sanaa"],"contents":"Yayin da za a yi kiwon kaji don samun alfanu, akwai bukatar bin wasu matakai da suka shafi tsafta da ciyarwa.\nMatakan da za a bi kafin kawo ƴaƴan kaji\n Za a tsaftace ɗaki ko akwatin ƙyanƙyasa, a feshe shi da maganin kore ƙwayoyin \u0026ldquo;bakteriya\u0026rdquo; da \u0026ldquo;bairos\u0026rdquo;. Alal misali:  i. Sinadarin Bromosept (maganim ƙwayar bairos na ruwa) ii. Sinadarin Hydrogen peroxide (da yawa) iii. Aizal iv. Sinadarin Biosept na kashe ƙwayoyin bairos\nAdadin amfani da abubuwan da aka ƙirgo ɗin ba zai kasance duka a lokaci guda ba\n Takardar wajen ƙyanƙyasa (misali, jarida tsaftatacciya ko dusar shinkafa) Abin lura: Kar wajen ƙyanƙyasar ƴaƴan jakin ya kasance jiƙaƙƙen ɓirɓishin katako, sai dai birbiɗin katakon da aka fere shi. Sannan ba za a yi amfani da jiƙaƙƙiyar dusar shinkafa ba\n  Fitilar ƙyanƙyasa: Wannan yana da matukar amfanin da ba zai yiwu a ƙyale shi ba. Yanayin ɗumin wajen da ake buƙatar samar wa ƴaƴan kajin ya danganta ne da waje da yanayi da kuma iskar inda suke. Yanayin ɗumin wajen zai kasance daga 30°c zuwa 38°c ta hanyar la\u0026rsquo;akari da yanayin iska (wato humidity) sannan 40°c zuwa sama idan yanayin wajen akwai sanyi\n  Abin lura: Yayin da ƴaƴan kajin suka nesanta kansu daga wajen zafi, hakan yana nuna akwai zafi kenan. Idan kuma suka mammatso jikin abin da ke fitar da zafi, to akwai sanyi kenan\n Ciyarwa: Ana so a tanadi faranti-faranti na cin abincinsu kafin a kawo su tare da isasshen abinci. A makon farko, za a samar da faranti ɗaya ga rukunin ƴaƴan kaji guda 40, sannan za a riƙa rage guda biyar-biyar daga dukkan farantai (a riƙa samar da sabon rukuni) bayan kwana 12 har zuwa lokacin da abin zai daidaita\n  Shayarwa: Ruwa yana da matuƙar amfani ga duk abu mai rai. Samar da magungunan yaƙar bakteriya da sinadaran bitamin zai ba da kariya daga cututtuka na bakteriya da fungai\n  Magungunan yaƙar bakteriya da masu sinadarin bitamin su ne magunguna da suke ba da kariya daga cututtuka. Suna rage samuwar cututtuka musamman dubi da yanayin gudanar da aikin da waje da yanayi da kuma duk abu marar kyau da ka iya faruwa a muhallin.\n  Matakan da za a ɗauka bayan an kawo \u0026lsquo;ya\u0026rsquo;yan kaji Abin lura: Yanayin ɗakin zai kasance yana da ɗumi a wajen ɗan\u0026rsquo;adam a yayin da babu na\u0026rsquo;urar gwada yanayin waje\n A samar wa ƴaƴan kajin ruwan sha mai ɗauke da maganin yaƙar bakteriya da kuma sinadarin bitamin na tsawon kwanaki 5 zuwa 7  Abin lura: Yanayin zafi yana raguwa mako guda bayan isowar ƴaƴan kajin da kuma lokacin da ake musu riga-kafi\nAbubuwan da za a yi a makonni da ƙalubalen da ke tattare da su tare da hanyoyin magance su sun haɗa da:\nƘalubalen da za a iya fuskanta a mako na 1: cunkoso\nHanyar kiyayewa: A tabbatar an samar da yanayi mai kyau wanda zai bar ƴaƴan kajin su riƙa yawo, sannan wajen ya kasance da ɗumi don guje wa sanyin dare.\nAbun lura: A riƙa ba su riga-kafin Lasota da Gunboro idan suna da yawa\nƘalubalen da za a iya fuskanta a mako na 2: Gunboro, zafi mai kawo shanyewar jiki, kashi mai launin maƙuba da farin kashi da kuma mashanshara\nHanyoyin magancewa: A rage ɗumin wajen da 50% bayan mako guda. A guje wa ruwa ko abinci mai kashi a ciki. Kar a riƙa barin wajen a buɗe kullum\nMagungunan da ake buƙata: Gumboro =Gumbo Nd, Antiviral liquid e.g. (iodine) hydrogen peroxide, maganin yaƙar bakteriya da sinadaran bitamin na tsawon kwanaki 7 a jere.\nCoccidiosis: - Hydrogen peroxide mili-lita 2 a duk lita 1na tsawon kwana 5. Diclosol, Amproliun, sulphamix.\n","permalink":"https://ginshiki.com/matakan-nasara-kiwon-kaji/","tags":["kiwon kaji","sana'a","dogaro da kai"],"title":"Matakan Tabbatar da Nasara Ga Masu Kiwon Kaji"},{"categories":["Damarmaki"],"contents":"Wata cibiyar bincike kan canjin yanayi a Afirka (watau African Climate Change Research Centre, ACCREC, a Turance) wacce take da hedikwata a birnin Maiduguri na Jihar Borno ta sanar a shafinta na Twitter cewa marubuta matasa maza da mata za su iya fara rubuta maƙala a kan ɗaya daga cikin waɗannan muhimman maudu\u0026rsquo;an da suka shafi canjin yanayi a Afirka:\n1. Renewable Energy in African challenges and prospect 2. Addressing Climate Change amidst insurgency 3. Current situation and the 2030 agenda on climate change 4. Land Restoration efforts in Nigeria\nBayan wannan, ya kamata a san wasu ƙa\u0026rsquo;idoji da kuma kyaututtuka dangane da wannan gasa: a. Mutum zai iya shiga gasar tare da tura maƙalarsa ta hanyar cike wani fom a intanet mai adireshi a nan.\nKo kuma:\nA rubuta a \u0026ldquo;ms word\u0026rdquo; sannan rubutun ya kasance mai girman 12 (watau 12 font size a Turance) sannan a tura ta adireshin imel mai suna accrecmaiduguri@gmail.com.\nb. Duk wanda yake son shiga wannan gasar, dole shekarunsa na haihuwa kar su gaza 18, sannan kar su wuce 25.\nc. Za a rufe karɓar maƙalun waɗanda suka shiga gasar ranar 10 ga watan Nuwamban 2020.\nd. Bayan masu gasa sun gama turawa, za a zaɓi fitattu guda uku daga ciki, sannan a ba da kyauta wa waɗanda suka rubuta su. Kuma cibiyar za ta wallafa a cikin wasiƙar rahotonta na shekarar 2020.\ne. Kar adadin kalmomin maƙalar su wuce kalmomi guda ɗari biyu (200). Kyaututtuka:\na. Wanda ya zo na ɗaya, zai sami kyautar naira dubu ashirin (N20,000)\nb. Wanda ya zo na biyu zai sami kyautar naira dubu sha biyar (N15,000)\nc. Wanda ya zo na uku kuma zai sami kyautar naira dubu goma (N10,000).\nA saboda wannan, shafin Ginshiƙi yana kiran masu karatu da babbar murya cewa a taimaka wajen yaɗa wannan maƙala ko da kuwa mutum ba shi da niyya ko sha\u0026rsquo;awar shiga gasar; wataƙila akwai wani ɗan\u0026rsquo;uwa, ƴar\u0026rsquo;uwa, ƙani ko abokinsa da yake da ƙwarewa wajen rubutu da harshen Turanci. Ke nan ya kamata a yi gaggawa wajen yaɗawa saboda wanda bai sani ba ya sani.\nA gwada, saboda sai an gwada akan san na ƙwarai. Allah Ya taimaka!\n","permalink":"https://ginshiki.com/damar-cin-kyautar-kudi/","tags":["gasa","marubuta",""],"title":"Ina Marubutan Turanci? Ga Damar Cin Kyautar Kuɗi Ta Hanyar Shiga Gasar Rubutu"},{"categories":["Iyali"],"contents":"Har zuwa wannan lokacin, za ka sami mutane da dama da suke riƙe da tunanin cewa girma ko naƙasa a jikin mutum sukan hana shi zuwa makaranta domin neman ilimi.\nWasu mutanen kuma gani suke yi idan mutum ya je makaranta a cikin manyan shekaru hakan abin kunya ne. Kwata-kwata ba haka ba ne. A nan wajen, tunanin mutane bai hau saiti ba. Sannan an ƙaryata wannan tunani kamar yadda aka wallafa a cikin Public Library of Science a shekarar 2015 a ƙasar Amurka.\nDa farko, ya kamata a san cewa shi karatu kamar mabuɗin nasara yake. Da shi ne ake samun buɗewar hanyoyi da dama.\nAkwai abubuwa na rayuwa da yawa waɗanda ba za su yiwu ba har sai mutum ya je makaranta. Ba wai sai manyan al\u0026rsquo;amuran rayuwa ba, ƙananan al\u0026rsquo;amura ma a wannan zamanin suna buƙatar sai mutum yana da karatu kafin ya iya aiwatar da su yadda ya kamata—wataƙila ba tare da neman taimakon kowa ba.\nMisali, mutum ne ya je banki yana so ya buɗe asusun ajiya. Kafin ya buɗe wannan asusun, dole akwai wani zungureren fom da sai ya cika kafin a sami damar buɗe asusun. A irin wannan wajen ma, akwai buƙatar sai mutum yana da karatu kafin ya iya cikawa, wanda idan ba haka ba kuwa sai dai ya nemo wani ya taimaka masa.\nLura da wannan, za mu iya bayyana cewa saboda al\u0026rsquo;amuran rayuwa irin wannan, da ma waɗansu daban, ya dace kowa ya san muhimmancin ilimin zamani sannan ya neme shi daidai gwargwado.\nBugu da ƙari, a ƙasar Amurka, akwai wata mata wacce sai bayan ta yi ritaya ne sannan ta koma tana koyon wani kwas ɗin kwamfuta wannan ya taimaka mata wajen koyon yadda ake ƙera shafin yanar gizo, har ma ta ƙera nata mai suna Elder Welness. Sannan shafin Atherton ya bayyana cewa wannan matar kullum a cikin koyon sabbin abubuwa take.\nMutum ko ya kai shekara 40, 50, 60 ko sama da haka, zai iya tsayawa ya yi karatun da zai iya amfanarsa har ƙarshen rayuwarsa. Idan sakandare ya yi, zai iya neman yin digiri ko difuloma a cikin waɗannan shekarun. Idan kuma bai yi karatu kwata-kwata ba, zai iya shiga ajin yaƙi-da-jahilci, ko makamancinsa saboda gudun ƙalubale da mutum zai iya fuskanta wata rana.\nA ɗaya ɓangaren kuma akwai naƙasassun mutane—makafi, kutare kurame ko kuma guraru—da ake ganin ba su da ƙwarin gwiwar yin karatun zamani. Ba haka abin yake ba saboda za ka iya zuwa wata makaranta ka sami ajin da naƙasasshen cikinsu ya fi kowa ƙoƙari ta fuskar gane karatu da cin jarabawa.\nA saboda haka, idan mutum naƙasasshe ne, in dai akwai halin kai shi makaranta, to kar a tsaya ɓata lokaci wajen kai shi domin ita wannan naƙasar da ke jikinsa, ba ita ce haƙikanin abin da zai hana shi iya karatu ba. Sai dai wani abu daban.\nWannan ba yana nuna muna kore samuwar wasu abubuwa da ke hana yin karatu ba ne. A irin wannan yanayin, akwai mutumin da lafiyaraa ƙalau (ba shi da wata naƙasa a jikinsa ma) amma ba ya iya samun damar zuwa makaranta saboda wasu dalilai waɗanda za su iya zama na rashin kuɗi ko rashin niyyar yin karatun.\nBisa wannan, kar mai karatu ya manta da maganar Hausawan nan da suke cewa \u0026ldquo;gemu ba ya hana neman ilimi\u0026rdquo; da kuma \u0026ldquo;naƙasa ba kasawa ba ce\u0026rdquo;.\n","permalink":"https://ginshiki.com/gemu-ko-nakasa/","tags":["ilimi","nakasa",""],"title":"Gemu Ko Nakasa Ba Sa Hana Neman Ilimi"},{"categories":["kiwon lafiya"],"contents":"A wannan duniyar, akwai mutane da yawa da ba sa samun isasshen barci, wanda hakan yana da gagarumin tasiri game da yadda suke tafiyar da al\u0026rsquo;amuransu na yau da kullum.\nRashin samun bacci kuwa yana faruwa ne saboda da dalilai da dama, waɗanda sun dangantaka ne da irin mutumin da rashin barcin ke tattare da shi.\nA cewar wata hukumar yaƙi da yaɗuwar cututtuka a Amurka (watau Centers for Disease Control and Prevention, CDC), ana so mutum babba ya riƙa samun barci na a ƙalla sa\u0026rsquo;a 7 a kowacce rana. Sannan hukumar ta ƙara da cewa mutum ɗaya cikin uku na mutane manya ba sa samun isasshen barci.\nRashin barci yana iya tasiri a kan yadda mutane suke gudanar da ayyukansu ko karatunsu da kuma gamayyar lafiyar jikinsu.\nYa kamata a san cewa shi barci yana da siffofi masu muhimmanci guba biyu: inganci da kuma adadi. Mutum zai iya samun matsala da safe bayan ya tashi daga barci ko da sa\u0026rsquo;a nawa ya ɗauka yana barcin, in dai barcin ba ingantacce ba ne.\nBarci yana rasa ingancinsa ne idan: a. Mutum yana yawan tashi da daddare; b. Aka sami ɗaukewar numfashi yayin barci; c. Mutum yana barci a waje mai matuƙar sanyi, zafi ko surutu; ko kuma d. Wajen kwanciya ba shi da kyau.\nDaga cikin alamomin da mutum zai ji ya gane cewa akwai rashin barci a tattare da shi su ne: jin gajiya, rashin mayar da hankali a kan abin da mutum ya sa a gaba, yawar fusata da kuma kasa tuno abu da wuri.\nMene ne tasirin rashin isasshen barci a jikin mutum? Tasiran suna da yawa, amma za ku fi mayar da hankali ne a kan waɗanda suka fi shahara game da lafiyar mutum kuma mutane suka san su a zahiri. Daga ciki akwai:\n  Rashin bacci yana iya haifar da rashin ƙoƙari a fannin sinadaran jiki masu faɗa da cuta idan ta zo afkuwa cikin jikin mutum (watau immune system a Turance). Ke nan akwai yiwuwar cututtuka za su yi saurin shiga jiki.\n  Rashin isasshen barci ka iya haifar da sabon al\u0026rsquo;amari game da lafiyar zuciyar mutum. Barci yana taimaka wa jijiyar da ke kai jini sauran sassan jiki, sannan yana taimaka wa abubuwan da ke daidaita adadin sukarin jikin mutum da kuma daidaita hawan jini. Watau ke nan, samun barci ko akasin haka zai iya yin tasiri ga zuciyar mutum.\n  Masana lafiyar ƙwaƙwalwa sun tabbatar da cewa akwai wasu abubuwa guda biyu a cikin ƙwaƙwalwar mutum da suke da alhakin aiwatar da tunanin ɗan\u0026rsquo;adam. Su waɗannan abubuwan kuma rashin barci yana sakawa kar su yi aikin da ya kamata idan mutum ya tashi yin tunani wanda hakan yakan kawo matuƙar tsaiko wajen koyo da koyarwa.\n  Bugu da ƙari, masana sun ƙara jan hankali game da irin yadda rashin isasshen barci ke jawo haɗurra a kan manyan hanyoyi lokacin da mutumin da bai sami isasshen barci ba yake tuƙi. Sun jawo hankali cewa in dai mutum yana jin barci, to kar ya hau mota don ya tuƙa domin hakan zai iya haddasa mummunan haɗari wanda akwai yiwuwar zai jawo hasarar rayuka.\nƊalibai ma ya kamata su san lokacin karatu da wanda ba na karatu ba, saboda zai kawo tasiri wajen cin jarabawarsu.\nKenan, idan mutum yana cikin karatu domin yin shiri wa jarabawar da za a yi gobe ko jibi sai ya ji barci ya takura shi, to abu mafi muhimmanci da zai yi shi ne ya kwanta domin rage barcin da yake idonsa. Saboda idan ba haka, ƙin yin barcin nan zai iya haifar masa da faɗuwa a wannan jarabawa.\nWata hanya kuma da ɗalibi zai iya bi domin guje wa ƙurewar lokacin karatu yayin da jarabawa ta zo daf-da-daf shi ne, ya fara karatu tun farkon zango saboda ya rage aiki wa kansa. Watau ko da jarabawa ta zo, ba zai ɗaga hankalinsa don bai yi karatu ba.\n","permalink":"https://ginshiki.com/rashin-barci-dagula-kwakwalwa/","tags":["barci","kwakwalwa",""],"title":"Yadda Rashin Isasshen Barci ke Dagula ƙwaƙwalwa"},{"categories":["Damarmaki"],"contents":"A ranar Juma\u0026rsquo;a 16 ga watan Oktoban 2020 ne gwamnatin Najeriya—ta hannun ma\u0026rsquo;aikatar ci gaban matasa—ta ƙaddamar da shirin bayar da tallafin naira biliyan 78 domin rage zaman banza da rashin aikin yi ga matasan Najeriya, wanda babban bankin ƙasar zai ɗauki nauyi. Gwamnatin za ta bi ta hannun wasu hukumomi ne wajen raba kuɗin.\nWannan shirin bayar da tallafin ya zo ne musamman ganin yadda annobar coronavirus ta dagula al\u0026rsquo;amurran tafiyar da tattalin arziƙin ƙasar. Sannan ga shi jama\u0026rsquo;a na kokawa kan tsadar rayuwa.\nGwamnatin ta kuma buɗe shafin intanet da matasan za su iya miƙa buƙatarsu domin samun tallafin, wanda shi ne wannan shafin. Sannan ana saka rai matasa 500,000 za su amfana da tallafin a cikin kowace shekara a cikin shekaru uku, daga 2020 zuwa 2023.\nTo sai dai, akwai ka\u0026rsquo;idoji kafin a tura buƙatar neman wannan kuɗi. Watau ke nan ba kowane ɗan Najeriya ba ne zai iya gabatar da buƙatarsa. Ka\u0026rsquo;idojin su ne:\na. A cewar gwamnatin, ana buƙatar sai mutum yana tsakanin shekara 18 zuwa 35 kuma yana da ƙudirin fara wani kasuwanci da kuɗin ne kafin ya miƙa buƙatarsa;\nb. Dole sai mutum yana da lambar bayanan banki (watau BVN a taƙaice) wadda ita ce za ta bayyana irin harƙallar da yake yi da asusun bankinsa.\nMene ne muhimmancin wannan shirin bayar da tallafin? Wannan shiri yana da amfani sosai saboda idan muka duba yadda al\u0026rsquo;amura suke tafiya a wannan yanki namu, za mu ga cewa mun fi kowa buƙatar wannan tallafi domin kuwa ta kusan kowace fuska, an bar mutanenmu a baya ne. Ta dalilin irin waɗannan tallafe-tallafen, akwai damar yaƙi da talauci da ake fama da shi.\nZa a iya tabbatar da irin talaucin da yake wannan yankin ne idan aka fara duba ƙididdiga da masana suke wallafawa a shafukan intanet.\nMisali, wani shafin intanet mai suna statista.com ya bayyana irin yadda talauci ya yi katutu a jihohin arewacin Najeriya, wanda har ya kai matakin da a cikin jerin jihohin da talauci ya fi ratsawa, jihohin Arewa ne a farko.\nZa a iya tabbatar da wannan bayani idan an shiga wannan link ɗin.\nSaboda haka, muna kira da babbar murya da cewa kowa ya tabbatar cewa ya cika wannan fom ɗin a nan.\n","permalink":"https://ginshiki.com/tallafin-matasa-na-gwamnati/","tags":["Tallafi","damarmaki","Sana'a"],"title":"Yadda Za Ka Iya Samun Naka Gutsire Na Tallafin Naira Biliyan 78 Na Sana'a Ga Matasa Daga Gwamnatin Tarayya"},{"categories":["Kimiyya da fasaha"],"contents":"Ganin yadda matsaloli irin su rashin aikin yi suka yi ƙamari da kuma yadda ake da ƙarancin dabarbarun sarrafa na\u0026rsquo;urar kwamfuta a tsakanin matasa, shi ya sa Ma\u0026rsquo;aikatar Sadarwar Najeriya ƙarƙashin jagorancin Dr. Isa Ali Pantami ta fito da wani sabon tsarin koyon harƙar kwamfuta tun daga mataki na farko har zuwa babban mataki.\nƘari a kan wannan, yanzu gaba ɗaya duniya ta ta\u0026rsquo;allaƙa ne a kan hidimar kwamfuta ne da intanet. Yanzu idan mutum ya duba yadda abubuwa suke shekara 20 baya, ya san cewa an samu gagarumin sauyin da akwai buƙatar kowa ya tashi ya koyi hidimar ta kwamfuta domin idan ba haka ba, za a bar shi a baya. Haka ma, duk al\u0026rsquo;ummar da aka bar ta a baya game da hidimar kwamfuta, to a gaskiya wannan ci baya ne a gare ta.\nWannan tsari ko kuma shiri yana da matuƙar fa\u0026rsquo;idoji saboda irin muhimman abubuwan da yake tattare da su. Sannan mutanen arewacin Najeriya za su fi buƙatuwa zuwa ga tsarin ganin cewa yanayin matakin ilmin mutanen yankin ba za ka kwatanta da na mutanen sauran yankunan ba.\nA yunƙurin bunƙasa shirin, sai da gwamnatin tarayya ta haɗa kai da wasu hukumomi don cim ma wannan aiki. Misalin hukumomin sun haɗa da Bankin Cigaban Afirka, Microsoft, IBM, Huawei da sauransu.\nSannan ana sa rai tsarin zai taimaka wa ma\u0026rsquo;aikatan gwamnati da sauran al\u0026rsquo;umma.\nMataki na farko wajen yin rijistar wannan shiri shi ne, mutum zai ziyarci www.digitalnigeria.gov.ng domin samun duk wani cikakken bayani game da wannan gagarumin cigaba.\nDaga cikin abubuwan da za a koyar da mutane masu sha\u0026rsquo;awar yin rijista su ne: A. Ilimin na\u0026rsquo;urar zamani B. Abubuwan da ke taimakawa wajen samar da wani abu C. Sarrafa shafin yanar gizo D. Harƙar kwamfuta mai tara bayanai waje guda ga sauran kwamfutoci E. Block chain F. Harƙar kwamfuta mai tunani irin na ɗan\u0026rsquo;adam (watau artificial intelligence) G. Sannan wannan tsari zai koya wa mutane yadda ake kasuwanci cikin hanya ta ilimi da kyawawan tsare-tsare.\nWaɗannan kaɗan daga ciki ke nan. Babban burin Ma\u0026rsquo;aikatar Sadarwar Najeriya game da wannan tsari shi ne, tana son samar da ilimi da wayewa tsakanin jama\u0026rsquo;ar Najeriya wajen ganin cewa sun fahimci abin da fasahar zamani ta zo da ita da kuma taimaka musu wajen dogaro da kai, ba don komai ba sai don za su iya amfani da ilimin da za su samu wajen samun aikin yi.\nMuna ƙarfafa wa duk matasanmu gwiwa—maza da mata, yara da manya—da cewa su hanzarta don yin wannan rijistar. Ba a kashe kuɗi kafin a yi; ba sai mutum ya biya kuɗin wani abu ba; abin kawai da kake buƙata shi ne ka kasance akwai data a wayarka ta hannu ƙirar Android ko iPhone. Sannan ba ma sai da kwamfuta ba.\nA taƙaice dai wannan abu cikin sauƙi za ka yi shi da ikon Allah.\nBayan mutum ya gana kuma akwai satifiket da ake bayarwa wanda za a rubuta sunansa a kai.\nKar a manta da sunan inda za a ziyarta: www.digitalnigeria.gov.ng.\n","permalink":"https://ginshiki.com/kwarewar-kwamfuta-sadarwa/","tags":["intanet","kwamfuta",""],"title":"Ma'aikatar Sadarwa na Koyar da 'Yan Najeriya Dabarun Sarrafa Kwamfuta da Intanet"},{"categories":["Sanaa"],"contents":"A yau za mu ci gaba da kawo muku sana\u0026rsquo;o\u0026rsquo;in da mutum zai iya fara aiwatar da su ba tare da wasu maƙudan kuɗaɗe ba. A baya mun kawo muku guda huɗu daga ciki. Yau kuma za mu tashi a kan na biyar.\n5. Sayar da kayan waya A wannan lokaci da duniya take juyawa ta ɓangaren da kusan komai ana aiwatar da shi ne ya hanyar amfani da wayar hannu ko kwamfiyuta, a Najeriya ma akwai irin wannan sauyin. A halin yanzu adadin ƴan Najeriya ya fi miliyan 180.\nA cikin mutane sama da miliyan ɗari da tamanin ɗin nan, akwai yiwuwar sama da miliyan 160 kan yi amfani da wayar hannu, a cewar wani bincike da aka yi.\nKe nan wannan ya tilasta wa mutane buƙatuwa zuwa ga kayan waya kamar su batiri, caja, kyas, jakar waya, katin memori, layin waya da sauransu.\nIta wannan sana\u0026rsquo;ar, idan mutum ba shi da kuɗin kama hayar shago ma, zai iya ɗaukar akwati ko kwando yana yawo da shi. A haka ne zai saba da mutane har ya san me suke buƙata na irin waɗannan kayayyakin.\nSannan idan ya sami ci gaba, yana iya fara sarin kaya daga manyan diloli a birane kamar su Kano, Legas, Fatakwal da sauransu domin samun kayan a kan farashi mai rahusa.\n6. Gyaran waya Tun da mutane da yawa suna riƙe da wayoyin hannu, to kuwa dole sai sun buƙaci mai gyaran waya saboda wata rana wayarsu za ta iya samun matsalar da sai sun zo wajen mai gyara.\nAbin da mutum zai fara yi shi ne, zai nemi wajen mai gyara domin ya ɗauki tsawon ƴan watanni don koyon gyaran. In dai zai iya haƙuri, to zai iya koya. Bayan mutum ya koya, sai ya nemi matsuguni inda mutane za su gan shi su san shi mai gyaran waya ne. Da zarar ya sanu, to daga nan ne zai fara samun kwastomomi.\nDa kuɗinsa kamar ₦50,000, zai iya fara wannan bayan ya tanadi abubuwa kamar su kwamfiyutar hannu (laptop), saitin sukuddireba, na\u0026rsquo;urar gwada batiri da sauransu. Daga nan ma idan mutum yana da kuɗi kamar ₦5000, zai iya yin odar akwatin kayan gyara domin ya kasance yana da isassun kayan gyaran.\n7. Shigo da kaya daga ƙasar waje Intanet ya yi matuƙar sauya hidimar kasuwanci a wannan zamanin. Mutane da yawa suna samun riba ta hanyar shigo da kaya ta hanyar kasuwannin intanet irin su Alibaba, Aliexpress, DHgate da sauransu. Irin wannan kasuwanci ko da naira dubu ɗari mutum zai iya farawa.\nAbin da mutum zai fara yi shi ne, ya duba muhimman abubuwan da mutane ke buƙata. Sannan kuma sai ya dudduba kasuwannin intanet ɗin domin samun wakilin da zai sayi kaya ya turo masa—kayayyaki irin su kayan shafe-shafe na mata, kayan waya, wayoyinsu hannu, sutura, takalma masu inganci da sauransu.\n8. Bayar da haya Akwai abubuwa da yawa da mutane ke buƙatarsu amma ba su mallake su ba—misalin waɗannan abubuwan shi ne rumfa, kujerun roba, abubuwan da ake amfani da su wajen girki, kafet, kuranga da sauransu. In dai aka san mutum a kan wannan sana\u0026rsquo;ar, to zai samu karɓuwa sosai.\nSannan akwai buƙatar mutum ya riƙa tallata hajarsa ta hanyar kafofin sada zumunta ko kuma kafofin sadarwa kamar su rediyo, talabijin, jaridu.\n9. Samarwa tare da sayar da ƙanƙara Ganin yadda a nan Najeriya ba a faye samun wutar lantarki a kowane lokaci ba, sannan ganin yadda a nan yankinmu na Saharar Afirka akwai yanayi na zafi, mutane da yawa na buƙatar abu mai sanyi don ya kwantar musu da hankali, musamman lokacin da zafi ya dame su—wanda a cikin kwanaki 365 da muke da su a shekara, ɗari uku daga ciki a zafi ake yinsu.\nDomin yin wannan sana\u0026rsquo;a, mutum yana buƙatar ingantaccen firiza da kuma tsayayyen janareto domin kauce wa yankewar ƙanƙara ga masu buƙata. Bayan kuɗin da zai kashe wajen sayan janareto da firiza, kuɗi da zai zuba ya fara samar da ƙanƙara ba shi da yawa.\n","permalink":"https://ginshiki.com/yadda-za-ka-iya-fara-sayo-kaya-daga-china-da-dan-karamin-jari-kashi-na-1-copy/","tags":["kasuwanci","sana'a"," dogaro da kai"],"title":"Sana'o'in Da Ba Sa Buƙatar Jari Kakkaura - Kashi na biyu"},{"categories":["Damarmaki"],"contents":"Harshen Turanci harshe ne da a duk duniya babu wanda ya kai shi yawan masu amfani shi.\nBayan Birtaniya, Australia, Amurka, New Zealand da sauransu da suke amfani da shi a matsayin harshen uwa, akwai ƙarin ƙasashe masu yawa da suke amfani da shi a matsayin harshe na biyu kuma harshen da ake amfani da shi a hukumance. Ire-iren waɗannan ƙasashen su ne Najeriya, Pakistan, India, Ghana da sauransu.\nKo don saboda wannan dalilin, akwai buƙatar mutanenmu a nan musamman arewacin Najeriya su dage sosai saboda irin muhimmancinsa a duniya baki ɗaya.\ndubi da cewa Najeriya ƙasa ce mai harsuna daban-daban, to dole a samu harshe guda ɗaya wanda za a iya amfani da shi wajen fahimtar juna. La\u0026rsquo;akari da yadda al\u0026rsquo;amurra suke, za mu iya cewa daga cikin muhimmancin harshen Turanci akwai cewa:\na. Da shi ake amfani a manya-manyan kotunan Najeriya.\nb. Sau tari, da shi jami\u0026rsquo;an gwamnati suke amfani wajen bayar da sanarwar ga al\u0026rsquo;umma. Watau ke nan, idan mutum ba ya fahimta ko kuma bai ƙware ba, sai ya jira an fassara masa.\nc. Da shi ake amfani wajen koyarwa a makarantun boko tun daga matakin nazare har zuwa jami\u0026rsquo;a.\nd. Mafi akasarin jaridun ƙasar da shi suke amfani wajen bayar da rahotanni.\ne. Wasu malaman addini, da shi suke amfani wajen yaɗa da\u0026rsquo;awarsu.\nf. Sannan ana amfani da shi wajen cinikayya da kasuwanci har a tsakanin manyan kamfanunnuwa.\nBayan wannan, kowane mutum akwai irin abubuwan da yake buƙata domin tafiyar da rayuwarsa, wanda wasu kam ma dole sai sun dogara da kansu ne kafin su iya biyan buƙatun kansu.\nA daidai wannan gaɓar, za mu jawo hankalin mutane su gane cewa mutum zai iya taimakon kansa domin ganin ya ƙware a harshen Turanci wanda zai iya zama masa wani abin dogaro da kai.\nSannan ba dole sai mutum ya karanta shi a jami\u0026rsquo;a ba; akwai mutane da yawa da ba su karanta Turanci a matsayin kwas ɗinsu a jami\u0026rsquo;a ba amma sun ƙware sosai ta yadda da shi ma suke samun biyan buƙatunsu na yau da gobe.\nIdan mutum ya ƙware a harshen Turanci, ga irin hanyoyin cigaba da zai iya samu: 1. Damar samun aikinsa za ta ƙaru saboda a yawancin ma\u0026rsquo;aikatunmu, da Turanci ake sadarwa, sannan ma\u0026rsquo;aikatun a mafi yawancin lokuta suna buƙatar wanda zai sadarwa sosai da Turanci.\n2. Wata ƙungiya za ta iya ɗaukarsa a matsayin mai watsa mata labaru saboda shi ƙwararre ne wajen sarrafa harshen Turanci ba tare da kuskure ba.\n3. Idan ya haɗa harshensa na uwa—Hausa, Ibo, ko Yoruba da sauransu—da kuma Turanci, akwai yiwuwar zai iya koyon aikin fassara, wanda wannan ma zai sake ba shi wata damar samun ayyukan da zai iya samun taro-sisi.\n4. Idan mutane suka san ka da ƙwarewarka, haka kawai wani zai iya nemanka don ka yi masa rubutu ya biya ka saboda ya gamsu da irin gogewarka.\n5. Saboda yawanci abubuwan zamani cikin harshen Turanci suke, akwai abubuwa da yawa da za ka ka sami damar fahimtarsu, yayin da wanda bai ƙware a Turanci ba, ba lalle ne ya fahimce su ba.\n6. Idan mutum ya ƙware a harshen Turanci, ba sai ya nemi wani ya rubuta masa wasiƙar neman aiki ba; shi da kansa zai rubuta saboda ya iya. Sannan hakan zai ba shi damar bayyana duk wani abin da ya dace a cikin wasiƙar ba tare da wani daban ya gane nasa meye a cikinta ba.\n7. Ƙwarewa a Turanci yana ba wa mutum babbar damar koyon sarrafa wayar hannu da kuma kwamfiyuta, wanda hakan na da amfani sosai dubi da yadda zamanin da ake ciki yake.\nWaɗannan kaɗan daga cikin alfanun ƙwarewa a harshen Turanci ke nan. Akwai wasu ƙari ma. Saboda haka, yana da kyau mutanenmu su dage domin koyonsa ba tare da la\u0026rsquo;akari da irin kwas ɗin da suke karantawa ko suka karanta ba.\nBugu da ƙari a kan wannan, yana da muhimmanci a yi ƙoƙari wajen ganin an ƙarfafa wa iyali gwiwa, maza da mata, wajen ganin sun koyi harshen Turanci saboda tarin alfanunsa a tsakanin al\u0026rsquo;umma.\n","permalink":"https://ginshiki.com/alfanun-koyo-da-kwarewa-a-harshen-turanci/","tags":["harshen turanci","koyon turanci"],"title":"Alfanun Koyo da Kwarewa a Harshen Turanci"},{"categories":["Kiwon lafiya","iyali"],"contents":"Yana da muhimmanci sosai da zarar mace ta ɗauki ciki, to ta tuntuɓi likita domin kiyaye lafiyarta da kuma lafiyar jaririn da ke cikinta saboda zai taimaka ta haihu ba tare da an sami tangarɗa ba.\nDacewar lamarin shi ne, ta riƙa ziyartar likita don gudanar da wasu aune-aune na jini da fitsari domin ci gaba da kasancewa cikin lafiyayyen yanayi. Ta hanyar gwajin fitsari ne za a iya gano irin ƙwayoyin bakteriya da kuma matakin sukari da suke a jikinta. Shi kuma jini, ta wajensa ne za a yi gano rukunin jini da kuma gwada manyan cututtuka irin su cuta mai karya garkuwar jiki.\nAna cikin haka ne likita zai ci gaba da aiwatar da ƙarin wasu gwaje-gwaje kamar su yanayin girman mahaifa, yanayin yadda yaro yake girma a cikin mahaifar da sauransu.\nDaga nan kuma sai ta fara zuwa asibiti duk bayan mako huɗu. A lokacin da cikin ya kai wata na 7 zuwa 8, ana buƙatar ziyara wajen likita ta koma duk bayan sati biyu.\nDa zarar kuma ya rage saura wata guda ta haihu, za ta koma zuwa asibiti a duk mako. A duk zuwa da za ta yi, za a riƙa gwada nauyinta da sauran abubuwa masu muhimmanci. Sannan likitan da ke duba ta zai saurari bugun zuciya da kuma nauyin jaririnn da take ɗauke da shi a cikinta. A saboda haka, duk lokacin da mai juna biyu ta ji wani canji a jikinta, yana da kyau ta samu ta je asibiti.\nYaya nauyin mai juna biyu ya kamata ya kasance? Akwai buƙatar mai juna biyu ta yi magana wa likita game da nauyinta. Duk da cewa na kowace mata yakan bambanta. Ga mace mai matsakaicin nauyi, ana bukatar ta kara kimanin kilo 10 zuwa 15 na nauyi a yayin da take da juna biyu. Ga macen da take da kiba kuwa wannan adadi ba zai kai haka ba. Idan kibar ma ta yi yawa, akan buƙatar a sami ragi.\nLikita kadai shi zai iya duba yanayin kiba da lafiyar mace ya bayyana mata abunda ya dace da ita.\nWane irin abinci mai juna ya kamata ta riƙa ci? Irin abincin da mai juna biyu take ci yana da tasiri ga jaririnta da ita kanta. Saboda haka, ya dace ta riƙa cin abincin da ya fi dacewa da yanayinta. A daidai wannan gaɓa, ya kamata a lura da cewa:\nA. A cewar masana, ba a so mai juna biyu ta matsa da yawan cin kifi (har da na gwangwami). A ƙalla za ta iya ci sau biyu ko uku a mako. Sannan ta guji cin manyan kifayen da ake samunsu a cikin teku kamar su shak saboda suna da sinadarin “mercury” kuma zai iya cutar da jaririn da ke cikinta.\nB. Duk lokacin da za ta ci kayan alatu, a tabbata an wanke shi tas saboda kawar da duk wata dauɗa ko ƙwayar cuta.\nC. Ana so mai juna biyu ta yawaita cin abin da aka samar da shi daga madara. Wannan zai taimaka wa ɗan cikinta da ita kanta wajen samun sinadarin “calcium”. Sannan ya dace ta guji shan madarar da ba a tafasa ba ko kuma abincin da aka yi shi daga madara wanda ba a dafa shi ba, saboda tana iya yiwuwa suna ɗauke da ƙwayoyin bakteriya.\nShin mai juna biyu za ta iya shan magani? Mai juna biyu za ta iya shan magani amma akwai buƙatar ta sami shawarar likita—ko da kuwa maganin na rage radaɗi ne—domin gudun samun matsala a wajen haihuwa musamman lokacin da juna biyun yake watan ukun farko.\nWasu magunguna me juna biyu ya kamata ta rika sha? Mace mai ciki ya kamata a kullum ta riƙa shan magani mai suna “folic acid” domin zai taimaka wajen kawar da matsalolin da za su iya shafar ƙwaƙwalwar jaririnta. Ya ma fi dacewa ta fara shan “folic acid” ɗin tun kafin ta ɗauki ciki. Sannan akwai bukatar shan kwayoyin “iron” domin Karin jini a kullum saboda tabbatar da cewa girman jariri cikinta bai haifar da karancin jini ba. Sauran magunguna masu sinadaran \u0026ldquo;vitamin\u0026rdquo; kuma kar a sha su har sai da shawarar ma\u0026rsquo;aikacin lafiya.\n","permalink":"https://ginshiki.com/yadda-mai-juna-biyu-za-ta-kula-da-lafiyarta-da-jaririn-da-ke-cikinta/","tags":["kiwon lafiya","iyali"],"title":"Yadda mai Juna Biyu za ta Kula da Lafiyarta da Jaririn da ke Cikinta"},{"categories":["Sanaa"],"contents":"Wani abu da yake ɗaure wa mutane da yawa kai shi ne, yadda za su iya fara ƴar sana\u0026rsquo;a ba tare da kakkauran jari ba. Yanzu a Najeriya, mutane sukan gama makaranta amma babu wani gurbi na aikin gwamanti da za su iya maye shi, sannan aiki a ƙarƙashin wani mutum ma yakan zama mai wahalar samu saboda ƙarancin kamfanunnuwa da masana\u0026rsquo;antu da muke da su, musanman a Arewacin Nijeriya.\nBaya ga haka, sau tari akan sami wani mummunan yanayi da mutane kan rasa aikinsu saboda wasu dalilai da wataƙila ba za a iya kauce wa afkuwarsu ba. Misali, a cikin wani rahoto da ta fitar, hukumar ƙididdiga ta ƙasa (wato National Bereau of Statistics) ta ce sama da ƴan Najeriya miliyan huɗu ne suka rasa ayyukansa a shekarar 2017.\nBugu da ƙari, wasu ƴan Najeriyar ba sa jin daɗin yanayin aikin da suke yi, wanda hakan ya saka su buƙatar sauya fage. Ganin yadda abubuwa suke, sai muka ga ya dace mu nuna wa jama\u0026rsquo;a wasu irin sana\u0026rsquo;o\u0026rsquo;in da kowa zai iya yinsu.\nDuk da cewa kowa ya san wadannan sana’o’i, ba lalle ne kowa ya san sirrin yadda suke ba, da kuma yanayinsu na kasancewar ba sai mutum ya zuba maƙudan kuɗi kafin ya fara su ba. Kenan wannan zai taimaka mutane su tashi domin ƙara bincike a kan sana\u0026rsquo;o\u0026rsquo;in.\nSai dai kafin mu fara zayyano muku su, akwai buƙatar mu nuna wa masu karatu cewa gudanar da sana\u0026rsquo;a abu ne da yake buƙatar jajircewa domin samun biyan buƙata daga ƙarshe. Idan ba haka ba kuwa, mutum yakan tsinci kansa cikin yanayin da sana\u0026rsquo;ar za ta fita masa a rai.\nDa naira dubu hamsin (N50,000) kacal ko sama da haka, mutum zai iya fara da yawa daga cikin sana\u0026rsquo;o\u0026rsquo;in da za mu yi bayani a kai\nZa mu riƙa kawo muku su daki-daki ne. Ga wasu daga ciki:\n1. Sana\u0026rsquo;ar ƙwai Ƙwai wani abu ne da ake amfani da shi wajen samar da abubuwa da dama kamar su kayan shafe-shafe na mata, kek, cincin da sauransu. Saboda haka, buƙatar ƙoyi tsakanin mutane yana da yawa yadda kasuwarsa tana tafiya sosai.\nDa farko, abin da mutum yake buƙata shi ne ya nemi wani gidan kaji da yake samar da kwai mai kyau don haɗa alaƙa ta kasuwanci da shi, wanda kyawun kwan shi zai janyo jama\u0026rsquo;a su saya a wajensa. Baya ga wannan, sai ya sake haɗa alaƙa da masu shaguna ko masu dafa abinci da sauransu, saboda ya kasance shi ne zai riƙa kawo musu ƙoyin koyaushe. Kuma yana da buƙatar kiret-kiret da zai riƙa jera ƙoyin a ciki.\nIdan mutum ba shi da abin hawa, zai iya farawa da wata ƴar fanteka kafin ya sami halin ɗaukar haya ko sayan babur ko mota. Farashin yadda zai riƙa sayarwa kuma don samun riba ya danganta da farashin da ya ɗauko ne daga gidan kaji da kuma inda yake kasuwancin.\n2. Sana\u0026rsquo;ar fiyawota da lemon kwalba ko/da na gora Wannan ita ma sana\u0026rsquo;a ce da za ka iya fara ta da kuɗi ba mai yawa sosai ba—ƙasa da dubu ɗari ma zai iya farawa. Abu na farko shi ne ka nemi shago ko kwantena. Idan babu ɗaya daga cikinsu kuma za ka iya farawa da abin hawa domin ka riƙa zagawa kana rarraba wa kwastomomi masu shaguna ko wajen sayar da abinci ko kuma masu amfani da shi don iyalansu. Na biyu, ya kamata mutum ya nemi diloli da za su riƙa ba shi kaya a farashi mai rahusa yadda shi ma idan ya sayar wa kwastomominsa, zai sami riba.\nIdan ma ka riga ka saba da waɗannan dilolin, za a zo lokacin da har bashi ma za su iya ba ka. Shi kuma fiyawota, mutum a gidan ruwa zai riƙa zuwa yana saya saboda zai fi samun riba.\n3. Tallan biredi Ita wannan sana\u0026rsquo;ar, yadda take shi ne: mutum zai nemi mashin ne ko mota. Burodi abu ne da kullum sai an ci shi. A saboda haka, ya kamata mutum ya nemi gidan biredi mai kyau wanda mutane za su ji daɗinsa. A wannan sana\u0026rsquo;ar ma, mutum zai nemi ya saba da shaguna da sufamaket da suke kusa da shi a unguwarsu domin ya riƙa harƙalla da su. A lura da cewa, idan ba ka da abun hawa ma, za ka iya nemo na haya kafin ka sayi na kanka.\n4. Wankin mota Wannan sana\u0026rsquo;a ta jima mutane suna yinta saboda adadin motoci kullum ƙaruwar yake yi. Kafin mutum ya fara ta, ya kamata ya tanadi fili—ko kuma ya karɓi haya. Sannan dole ya nemi hanyar samun ruwa a koda yaushe saboda hidimar wankin mota ba ta son ɗaukewar ruwa. Wani abu mai muhimmanci kuma shi ne, samar da gurin zama da talabijin wa mutanen da za su kawo maka wanki. Omo da sabulu su ma dole ana buƙatarsu tare da ƴan sauran abubuwan da suke taimakawa don aiwatar da wannan sana\u0026rsquo;a.\nA daidai wannan gaɓa, akwai abin da masu wannan sana\u0026rsquo;a suke yi don su jefi tsuntsu biyu da dutse ɗaya: sukan ajiye wani abin maƙulashe irin su shawarma da lemon gora ko kuma turaren mota saboda daga cikin masu kawo wankin mota za a iya samun mai buƙata.\nZa mu ci gaba da kawo muku ƙarin irin waɗannan sana\u0026rsquo;o\u0026rsquo;in a muƙala ta gaba cikin ikon Allah.\n","permalink":"https://ginshiki.com/sana-o-i-5-da-basu-bukatar-kakkauran-jari-kashi-na-1/","tags":["sanaa"],"title":"Sana’o’i 5 Da Basu Bukatar Kakkauran Jari – Kashi na 1"},{"categories":["Kiwon lafiya"],"contents":"Da farko, mece ce kansa (wato cutar daji)? Kansa wata mummunar cuta ce wacce ke sanya ƙwayoyin halittar mutum su ringa girma ta mumunar hanyar da hakan zai ci gaba da yaɗuwa daga wani sashe na jiki zuwa wani.\nMasana sun yi ƙididdigar cewa zuwa shekarar 2015, cutar ta yi sanadiyyar mutuwar a ƙalla mutane miliyan takwas a duniya. Baya ga haka, ire-iren cutar daji da ɗan\u0026rsquo;adam ke iya kamuwa da su sun kasu zuwa kashi ɗari ɗaya.\nSau da dama za ka samu wani baƙon abu ko ciwo ya bayyana a jikinmu amma sai mu yi banza da shi, mu yi kamar ba a jikinmu ba ne. A wasu lokutan, wannan baƙon abin da ya bayyana yakan kasance ba mai cutarwa ba ne matuƙa. Amma a wasu lokutan za ka samu abu ne da ya kamata a masa tsayin-daka har sai an gano sababin bayyanarsa da kuma irin abin da zai iya haifarwa nan gaba saboda guje wa faɗawa cikin wata babbar matsala da ba a san ƙarshenta ba. A saboda haka, ya kamata mutum ya yi tunani kafin ya yi kunnen-uwar-shegu ga duk wani abu baƙo da ya bayyana masa a sassan jiki wanda zai iya zama barazana ga lafiyarsa.\nGa wasu daga cikin alamomin cutar daji, waɗanda cikin rashin sani, ba ma ɗaukarsu da muhimmanci:\n1. Ƙaiƙayin wuya: Idan mutum yana fama da ƙaiƙayin wuya sannan ƙaiƙayin ya wuce kima—wato bai saba yin irin wannan jimawar ba, to akwai yiwuwar alama ce ta cutar kansar maƙogoro. Amma a wasu lokutan mutum yakan yi fama da wannan ƙaiƙayi idan yana cikin yanayi na mura da tari. Don haka, yana da kyau a iya bambancewa tsakaninsu saboda kar ya kasance ƙaiƙayi mai hatsari ne.\n2. Ramewa Wasu mutanen, idan suna ramewa, gani suke yi kamar wani alheri ne ya same su musamman idan suna da matuƙar ƙiba. To sai dai a wasu lokutan idan mutun ya ga yana matsananciyar rama, akwai yiwuwar alama ce ta cutar dajin huhu ko na ciki ne ke lallaɓo masa alhalin shi bai sani ba.\n3. Jin zafi yayin haɗiya A wasu wuraren, akwai mutane waɗanda da ƙyar suke iya haɗiye abinci ko abin sha kafin ya tafi cikinsu saboda irin tsananin rashin jin daɗi da suke fuskanta a cikin maƙogoronsu lokacin da suke haɗiya. Saboda haka, duk lokacin da mutum yake fuskantar irin wannan barazanar, akwai buƙatar ya je ya ga likita saboda a samo bakin zaren tun kafin abu ya yi nisa.\n4. Zubar jini haka kawai Yana da muhimmanci mutane su san lokacin da jini zai zuba a jikinsu da kuma lokacin da bai kamata ya zuba ba. A wasu lokutan za ka ga mutum da zarar ya yi tari, sai ka ga jini. To a irin wannan yanayin, ya dace mutum ya gaggauta zuwa wajen likita saboda wannan alama ce ta cutar dajin huhu.\n5. Mummunan canjin yanayin fatar jiki A duk lokacin da mutum ya ga fatarsa tana samun mummunan canjin yanayi, to yana buƙatar garzayawa asibiti saboda wataƙila cutar kansar fata ce take son yi masa ba-zata\n6. Matsanancin tari ko disashewar murya na babu gaira babu dalili Tari da disashewar murya alamu ne na mura. Sannan kuma akwai adadin lokacin da ya kamata a ce sun rabu da mutum. Ke nan idan suka wuce kima, ya kamata a garzaya asibiti don gano me yake faruwa.\nDaga ƙarshe, idan dai haka abin yake, to ya dace kowa ya riƙa matuƙar lura da al\u0026rsquo;amuran da suka shafi lafiyar jikinsa ta yadda zai riƙa shawo kan matsala da wuri tun kafin ta ta\u0026rsquo;azzara. Baya ga haka duk wanda ya taɓa ganin mutumin da wannan cuta ta yi wa illa, gaskiya zai tausaya masa saboda irin yadda take sauya halittar jikin mutum.\nKar a manta, \u0026ldquo;lafiya uwar jiki ce: babu mai fushi da ita.\u0026rdquo;\n","permalink":"https://ginshiki.com/yadda-za-ku-iya-tallata-hajarku-cikin-sauki-ta-shafukan-sada-zumunta-copy/","tags":["uwar jiki"," kiwon lafiya"],"title":"Wasu Alamomin Cutar Daji Da Mutane Ba Sa Ankara Da Su"},{"categories":["Damarmaki"],"contents":"Ina masu neman aiki? Akwai shafukan yanar gizo da dama a Nijeriya inda ake sanya sabbin guraben aiki, kama daga na gwamnati zuwa na kamfanoni har da ma na kungiyoyi masu zaman kansu. A irin wadannan shafuka, mutum zai iya ganin ayyukan da guraben su ke bude kuma ya iya nema.\nSanannen abu ne cewa a Nijeriya akwai miliyoyin wadand suka kammala karatunsu amma babu aikin yi. Wasu zaka ga hanyar da suke bi ta neman aikin ba hanya ce da zata samar da wani sakamako mai kyau ba, a don haka sais u shafe shekara da shekaru suna abu daya.\nMisali, mutum ne zai tashi daga barci ya yi kwaskwarima ya kwashi takardun shi, sai ya fara zuwa ofisoshi ko makarantu yana cewa a bashi aiki duk da cewa wadannan gurare basu nuna cewa suna neman ma’aikaci ba.\nBanda matukar wahala da wannan hanyar neman aiki ke da shi, ta kan haifar da wulakanci. Ko da ka samu aiki ta wannan hanya, yawanci masu baka aikin gani suke kamar sun taimaka maka ne a don haka baza a biya ka abun kirki ba.\nKwatanta haka da kamfanonin da suka riga suka fitar da sanarwa cewa suna neman ma’aikaci. A nan fa neman mutum ake. Ta irin wannan hanya ce idan mutum na da wata kwarewa da sauran masu neman aikin ba su da shi, har fadan abunda yake son a biya shi zai iya yi ko kuma yay i yarjejeniyar albashi.\nA irin wadannan shafukan yanar gizo, a kullum ana sanya sabbin guraben ayyuka. Abunda mutum zai yi shine ya yi rajista da su da adireshin sa na imel ta yadda zai na samun sakonni dauke da sabbin guraben ayyukan da ake da shi. A wasu daga cikin shafukan ma, mutum zai iya tace irin guraben ayyukan da yake so a sanar da shi a kai idan sun samu.\nBa tare da bata lokaci ba, ga 10 daga cikin wadannan shafuka da ke Nijeriya:\n1.\tJobberman Wannan shine mafi sanannen shafin yanar gizo na guraben aiki a Nijeriya. Wannan shafi na baiwa wadanda suka samu aiki ta shafin damar rubuta labaransu ta yadda sauran mutane za su gani su karanta suma su samu karfin gwiwa.\n2.\tMy Job Mag Shima wannan shafi sananne ne kuma wani abu da ya banbanta su da sauran shine, suna da rarrbuwar ayyuka ta kamfanoni, kenan mutum zai iya bincikar kamfanin da yake son yin aiki da su ya gani ko suna da budadden gurbin aiki.\n3.\tNaija Hot Jobs Shima dai wannan kamar sauran yake, sai dai bugu da kari, ya samar da wani fage na tattaunawa tsakanin wadanda ke neman aiki da masu neman ma’aikata.\n4.\tJoblist Nigeria Wannan shafin na daya daga cikin wadanda ake matukar darajawa a Nijeriya a bangaren neman aiki, Shima kamar sauran na sanya sabbin guraben aiki da dama a kullum.\nSauran shafukan Ng careers Nigeria best jobs Naira Careers Naija Job Link Nigerian Job Portal Hot Nigerian Jobs  ","permalink":"https://ginshiki.com/shafukan-guraben-aiki/","tags":["neman aiki","yanar gizo",""],"title":"Shafukan yanar gizo guda 10 da ake sanya sabbin guraben aiki a Nijeriya"},{"categories":["Sanaa"],"contents":"Ina daga cikin kananan ‘yan kasuwa a Nijeriya da ke sayo kaya daga kasar China a kawo min su har gida. Ina daga cikin daki nake odar kayan ta wayar hannu. Ina daga cikin daki nake biyan kudin kayan. Me yafi haka sauki?\nKowa yasan yadda kaya suke da matukar araha a kasar China, kuma da inganci. Yawanci kayan wuta da kayan dankunnaye da abubuwa da dama da muke saya a kasuwannin Nijeriya a kasar China aka yi su. Abu daya kadai ke hana mutane sayen su, nisa da rashin kudin jirgi da rashin jari masu tsoka.\nAmma yanzu saboda kasancewar akwai yanar gizo, ci gaba ya samu. Allah ya kawo mu wani lokaci da baka bukatar wadannan abubuwa kafin ka iya fara sana’ar ka cikin sauki kuma da dan karamin jari. In baku misali, na fara sana’ar sayo kaya daga kasar China ne tun ina daliba a jami’a, kimanin shekaru bakwai kenan da suka gabata. A lokacin da Naira dubu 20 kacal na fara kuma ko a yanzu, kudin da mutum ke bukata na farawa bai taka kara ya karya ba, musamman idan kananan abubuwa mutum zai saya kamar dankunnaye.\nAkwai kafofi da dama a shafukan yanar gizo da ‘yan kasuwa a kasar China ke sayar da hajar su ga sauran mutanen duniya. Wadanda aka fi sani a Nijeriya guda biyu ne. Alibaba da Aliexpress.\nShi Alibaba ya fi dacewa da masu karfin jari da ke son sayen kaya da yawa, wato diloli kenan, a don haka ba za mu yi magana a kan shi ba a wannan makala.\nZa mu maida hankali ne akan Aliexpress saboda shi ko abu guda daya kacal mutum ke son saya, zai iya.\nGame da Aliexpress Shi aliexpress shafi ne mallakin kamfani Alibaba Group wanda shine mafi girman kamfanin yanar gizo a kasar China. A wannan shafi, ‘yan kasuwa da kamfanoni yawancinsu ‘yan kasar China na sanya hajar su, ta yadda mutane a ko’ina a fadin duniya za su iya saye su kuma aika masu. An bude kafar ne a shekarar 2010 kuma izuwa yanzu akwai miliyoyin kayayyaki a shafin a kowane bangare na rayuwa da mutum zai iya saya.\nKafin na shiga batun yadda mutum zai iya fara sayan kayan, bari na amsa tambayar da ke zuciyar ku. Wai shin ma me yasa mutum zai saya kaya a Aliexpress? Akwai dalilai daban daban:\n  Saukin kaya da adadinsu. Shafin na da sama da kayayyakin sayarwa miliyan 100. A don haka mutum zai zaba ya darje.\n  Wayar hannu wacce ke shiga intanet kawai mutum ke bukata da kuma data.\n  Tsarin kare hakki da kudin mai saye: Ba a sakarwa masu sayarda kayan kudinka har sai ka tabbata ka samu kayanka kuma sun yi maka yadda kake so.\n  Idan ba haka ba, za ka iya bukatar a dawo maka da kudinka. Masu sayar da kaya a wannan shafi har roko suke akan cewa idan kayan basu maka ba, kar ka rubuta wani abu mara kyau game da kayan, za su mayar maka da kudinka. Saboda idan haka ta faru, zai shafi kasuwancinsu.\n  Akwai damar ganin ko kayan da kake son saya nada inganci ta hanyar karanta ra’ayoyin wadanda suka sayi abun a baya da ganin hotunan abunda aka aika masu.\n  Biyan kudi cikin sauki ba sai mutum ya je banki ba\n  Zaka iya yi wa mai sayar da kayan magana har ma ka nemi ragi idan da yawa zaka saya, kafin ka sayi kayan ko bayan ka sayi kayan\n  Ina fatan wadannan sun amsa wasu daga cikin tambayoyin da kuke da shi a zuciyoyinku Yadda mutum zai fara:\nKo kafin mutum yayi rajista a Aliexpress, zai iya shiga shafin ya ga irin kayan da ake da su. Amma idan har kana son sayen kaya ko yiwa mai sayarwa magana ko sanyawa kaya alama domin ka koma gare su nan gaba, dole sai ka yi rajista.\n1.\tYin Rajista Da farko mutum zai garzaya ne shi kanshi shafin ya yi rajista, wanda hakan ba zai ci fiye da mintina biyar ba. Domin yin rajista, mutum na bukatar adireshin imel, lambar sirri, lambar waya, da adireshin da za a aiko kayan. Zama ka iya amfani da shafinka na Facebook ko twitter wajen yin rajista kai tsaye.\n2.\tZaben kayan saya Da zaran ka yi rajista, zaka iya bincikar abunda ka je nema ta akwatin bincike da ke saman shafin. Ya fi dacewa mutum ya dan yi bincike saboda zaka samu cewa ‘yan kasuwa da yawa na sayarda abu iri daya kuma akan farashi daban daban.\nIdan mutum ya ga abunda yake so zai iya sanya masa alama (favourite) ya ci gaba da dubawa ko kuma ya latsa kayan domin samun karin bayani. A shafin kayan, za ka samun bayani akan mafi karancin adadin da zaka iya saya, kalolin da ake da su, kudin aikowa Nijeria da ra’ayoyin mutanen da suka riga suka sayi kayan.\nDuba ra’ayyoyin mutane na da matukar muhimmanci domin gudun zaben tumin dare.\nZan dakata a nan. A kashi na biyu za mu duba hanyoyin aiko kaya da ake da su a shafin da wanda ya fi dacewa a yi amfani da shi, hanyoyin biyan kudi, dabarun tabbatar da samun kaya masu kyau a mafi karancin farashi da sauransu.\n","permalink":"https://ginshiki.com/sayo-kaya-daga-china/","tags":["kasuwanci","kimiyya","Intanet"],"title":"Yadda Za ka iya Fara sayo kaya daga China da dan karamin jari – Kashi na 1"},{"categories":["Iyali"],"contents":"Ilimantar da ƴa mace yana da matuƙar alfanun da ba kowa ne yake da idon gani ko zuciyar fahimtar ba. Mutane da dama gani suke yi ita ƴa mace ko ta yi ilimi ko kar ta yi, duk abu ɗaya ne. Sam ba haka abin yake ba! Sai dai idan mutum bai zauna ya yi tunani mai zurfi a kan haka ba . Sau da yawa za ka ji mutane na faɗin maganganu iri-iri game da karatun ƴa mace—maganganun da dama ana yinsu ne kawai ba tare da la\u0026rsquo;akari da wasu muhimman al\u0026rsquo;amura ba, musamman dubi da irin yanayi da muka sami kanmu a ciki a wannan zamanin da yake matuƙar tattare da sauye-sauye na fasaha, zamantakewa, kiwon lafiya, shugabanci da kuma harƙar ilimi.\nBa mamaki ta sanadiyyar wayar da kai ta hanyar bayani gamsasshe tare da hujjoji, akwai yiwuwar cewa mutane za su canja tunaninsu game da wannan gagarumin maudu\u0026rsquo;i.\nDa farko, mene ne shi kansa karatu? Karatu wani abu ne da ya ƙunshi horarwa da mutum zai samu ta fuskar tunaninsa, ɗabi\u0026rsquo;arsa, dabararsa, waɗanda zai samu ta hanyar zama a gaban mai koyarwa sannan daga ƙarshe ake tsammanin za a ba shi takardar shaidar cewa ya yi karatun. Tun da haka ne kuwa, ƴa mace tana da matuƙar buƙatar karatu saboda ita ce haƙƙin tarbiyyar ƴaƴan da za ta haifa ya fi rataya a wuyanta.\nGa wasu daga cikin muhimman dalilai guda 5 da ya kamata a yi la\u0026rsquo;akari da su saboda a rika saka ƴaƴa mata a makaranta don su yi karatu:\n1. Mace mai karatu ta fi sanin ya-kamata game da lafiyar ƴaƴanta Bincike ya nuna cewa daga cikin dalilan da yake janyo mutuwar ƙananan yara akwai rashin samun abinci mai inganta jiki. A daidai wannan gaɓar, za a iya cewa, ita mace mai karatu a kullum za ta kasance mai ƙoƙari wajen ganin cewa tana ba wa yaranta abincin da ya dace saboda tabbatar da garkuwar jiki da kuma ingantacciyar lafiya. Hakan kuma zai taimaka wajen rage yawan mace-macen ƙananan yara.\n2. Mace mai karatu ta fi zama mai dogaro da kanta saboda tana da damar samun hanyoyi na yin aiki don taimakon kanta da yaranta da ƴan\u0026rsquo;uwanta. Ke nan karatu ya yi amfani domin zai rage raɗaɗin talauci a tsakanin al\u0026rsquo;umma.\n3. Mace mai ilimi tana da basirar da za ta tarbiyyanyar da ƴaƴanta yadda su ma za su zama masu karatu kamarta saboda ta san alfanun hakan. Wannan shi ya sa wasu maza ba sa auren macen da ba ta yi karatu ba sai dai idan ba a sami yadda ake so ba.\n4. \u0026ldquo;Ciwon ƴa mace na ƴa mace ne\u0026rdquo; Sau da dama, mutanen sukan ce su ba sa so ƴaƴansu mata su zurfafa karatu. A ɗayan ɓangaren kuma za ka ji suna nuna kishinsu idan sun kai matansu na aure asibiti don a duba su a lokacin da wata lalata ta taso. To ke nan ta yaya za a yi su yi tsammanin samun likita mace bayan su kuma ba sa so su ga ƴaƴa mata sun yi karatu? Idan da kowa haka tunaninsa yake, anya za a sami wata likita mace ko kuma wata ungozuma ne? Ke nan ya kamata a ce bisa wannan bayanin mun fahimci cewa karatun ƴa mace yana da muhimmanci mai matuƙar gaske dubi da cewa a wannan yankin, mutane sun fi so mace ta riƙa duba mace ƴar\u0026rsquo;uwarta idan ba ta da lafiya.\n5. Ilimin ƴa mace yana taimaka mata wajen samun wayewa ta zamani: Idan ya kasance mace ta je makaranta, to yakan taimaka mata wajen samun wayewa daidai gwargwado tare da sanin haƙƙoƙinta a matsayinta na ƴar ƙasa da kuma al\u0026rsquo;amurra na yau da gobe waɗanda suke taimaka wa mutum sanin halin da duniyar yau take ciki.\nDuk da waɗannan muhimman al\u0026rsquo;amuran da aka zayyano a sama, ba za su hana a sanya ido a kan yadda ita ƴa macen ke tafiyar da rayuwarta ta hanyar la\u0026rsquo;akari da tarbiyyarta da kuma wasu abubuwa masu muhimmanci ga rayuwarta. A saboda haka, ya kamata mutane su sani cewa muhimmancin karatun yara mata ya wuce duk inda ake tsammani domin ba ita kaɗai zai amfana ba—za ta amfani sauran al\u0026rsquo;umma ma.\n","permalink":"https://ginshiki.com/ilimin-ya-mace/","tags":["ilimi","ci gaba","al'umma"],"title":"Fa'idoji biyar na karatun ƴa mace ga al'umma"},{"categories":["Kimiyya da fasaha |","Sanaa"],"contents":"Kafin zuwan intanet ko kuma lokacin da bai samu karbuwa kamar yanzu ba, akwai abubuwan da dama da ba a samunsu cikin sauƙi. Ko saƙo mutum zai tura, sai ya yi amfani da wasu hanyoyin da babu sauƙi a tattare da su.\nBaya ga haka, abu ne sananne cewa ita harƙar kasuwanci, wata harƙa ce da ke buƙatar tallace-tallace ta hanyar bayyana wa mutane irin nau\u0026rsquo;in kayan da kake sayarwa ko farashinsa ko kuma ingancinsa, wanda hakan yana buƙatar sai mutum ya yunƙura wajen sanarwa tare da janyo hankalin jama\u0026rsquo;a ta kafofi iri-iri.\nA da, kafin bayyanar kafofin sada zumunta na zamani—irin su Facebook da sauransu—mutane kan yi tallace-tallacen abubuwan da suke sayarwa ko kuma hajojin kasuwancinsu ne ta gidajen rediyo ko talabijin ko kuma jarida, wanda hakan yana tattare da wasu ƴan matsaloli ganin cewa ba kowa ba ne ke mallakar waɗannan abubuwa.\nSannan yin hakan yana da buƙatar sai mutum ya biya kuɗi a gidan rediyo, jarida ko talabijin ɗin da yake so a yi masa tallan. Wato ke nan hakan ba zai zo da daɗi wa ƙananan ƴan kasuwa da karfinsu bai taka kara ba balle ya karya, tunda ba zai zama lalle suna da ƙarfin zuwa su biya wancan kuɗi ba.\nBayan bayyanar intanet, hakan sai ya tilasta wa su waɗannan ƙananan ƴan kasuwa farauto wasu hanyoyi masu sauƙi wajen tallata kasuwancinsu ga jama\u0026rsquo;a, inda ba za’a caje su maƙudan kuɗi ba. Haka zalika ta yadda tallan su zai isa ga dumbim mutane, har da wadanda ba a gari daya suke ba. Kawai abin da za su ji da shi shi ne, kuɗin data. Kuɗin data kuma ba abu ne mai damarwa ba tun da ko mutum ba ya kasuwanci, zai iya saya kawai saboda ya riƙa hawa intanet domin ganin me duniya take ciki.\nKusan duka shafukan sada zumunta da ake da su a yau na bada damar a yi talla, amma akwai wadanda zan maida hankali a kai:\nNa daya akwai kafar Facebook wanda ke matuƙar taimaka wa mutane a nan Najeriya da ma sauran ƙasashe wajen tallata hajarsu ga mutanen da suke abota da su. Masu sayar da kayayyaki irin su takalma, zannuwa, huluna, shadda, atamfofi, agogwanni da kayan maƙulashe kullum a ciki talla suke. Kuma babu shakka hakan yana matuƙar taimakawa domin duk wanda yake tare da irin su a kafofin sadarwar, zai tabbata haka.\nA wani mataki da ba zai rasa nasaba da yadda Facebook ke son taimakawa ‘yan kasuwa ba, kafar ta ƙirƙiro wani tsari a cikin Facebook ɗin wanda mutum zai iya amfani da shi wajen nuna wa jama\u0026rsquo;a cewa yana da kayan sayarwa.\nDa zarar mai son kayan ya gani, to zai yi magana wa mai kayan domin su yi ciniki sannan a san yadda za a yi a kai masa kayan a duk inda yake idan ciniki ya faɗa. Wata shawara a nan ita ce, duk lokacin da ake cinikin, shi mai kayan zai riƙa yi yana la\u0026rsquo;akari da kuɗin aikawa ta mota saboda wasu lokutan tsakanin mai saya da mai sayarwa akwai rata mai tsaho da sai an biya kuɗin mota kafin a kai masa.\nA gaskiya, tallata haja ta Facebook na da alfanu sosai:~\n  Na farko, zai rage wa mutum nauyin biyan masu gidan rediyo ko talabijin kuɗin talla\n  Na biyu, mutum ba sai ya tashi yana zagayawa lungu-lungu, saƙo-saƙo yana tallata kayansa ba. Sannan kuma ba dole sai ya biya Facebook kuɗi ba kafin ya iya tallata hajarsa\n  Mutum zai iya tallata hajarsa ga dumbin mutane daga kowane lungu da sako na kasar, wanda haka zai fadada kasuwar shi.\n  A sauran kafofi irin su Instagram, WhatsApp, Twitter da LinkedIn ma, haka abin yake. Sannan kuma shi wannan talln ba ya buƙatar sai mutum yana da karatu mai zurfi.\nBugu da ƙari, ga wasu hanyoyi da mutum zai bi wajen taimaka wa kasuwancinsa ya sami karɓuwa a kafafen sada zumunta:\n  Akwai buƙatar duk abinka da kake son sayarwa, ka sanya hotonsa domin jama\u0026rsquo;a su gan shi\n  Ka yi ƙoƙari wajen tabbatar da cewa kayanka mai inganci ne yadda duk wanda ya yi amfani da shi zai yaba, ya kuma ji daɗin amfani da shi\n  Yana da kyau ka ambaci sunan wani kwastomanka da ya taɓa amfani da kayanka domin ya shaida wa jama\u0026rsquo;a ingancin kayanka ta hanyar bayyana yadda abin yake\n  Idan Facebook kake yi, ka buɗe shafin kasuwanci (page), sannan ka janyo abokanka don su yi maka \u0026ldquo;laikin\u0026rdquo; (liking) su kuma \u0026ldquo;yada\u0026rdquo; (sharing) saboda faɗaɗa adadin mutanen da za su ga hajarka\n  Idan akwai buƙata, ka buɗe shafi a Twitter ka riƙa tallata hajarka a can domin a Twitter ma akwai ɗumbin jama\u0026rsquo;a da za ka iya samun karɓuwa a wajensu\n  Sannan za ka iya amfani da \u0026ldquo;sitetus\u0026rdquo; ɗinka na WhatsApp wajen nuna wa mutanen da kake da lambarsu irin kayayyakin da kake sayarwa\n  Idan mutum ya sayi kaya a wajenka, kar ka yi wasa wajen sakawa a mota ka tura masa kayansa\n  Ga masu tallata kayan maƙulashe, yana da kyau a tabbatar da cewa abin yana ƙayaratwa sosai yadda idan mutum ya saya yau, gobe ma sai ya ƙara nema\n  Daga ƙarshe, yana da kyau ka janyo mutanen da ba sa amfani da kafafen sada zumunta su ma su ɗauki wannan salon domin samun ci gaba. Ko da mutum ba shi da sha\u0026rsquo;awar yin hakan, to ya ƙarfafa wa wasu gwiwa.\n","permalink":"https://ginshiki.com/tallata-haja-intanet/","tags":["intanet","yanar gizo","tallata haja"],"title":"Yadda Za Ku Iya Tallata Hajarku Cikin Sauki ta Shafukan Sada Zumunta"}]